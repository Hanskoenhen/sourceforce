# Inleiding
Onze missie is om professionals van over de hele wereld met elkaar in contact te brengen, zodat ze productiever en succesvoller kunnen worden. Onze services zijn ontworpen om onze leden economische kansen te bieden door u en miljoenen andere professionals in staat te stellen elkaar te ontmoeten, ideeën uit te wisselen, te leren, nieuwe kansen of medewerkers te vinden, te werken en beslissingen te nemen in een netwerk van vertrouwde relaties.

# Contract
Wanneer u onze Services gebruikt, stemt u in met al deze voorwaarden. Op uw gebruik van onze Services zijn ook ons Cookiebeleid en ons Privacybeleid van toepassing. Hierin wordt beschreven hoe we uw persoonlijke gegevens verzamelen, gebruiken, delen en opslaan.

Indien u op Nu lid worden, Lid worden van SourceForce, Inschrijven of een soortgelijke link klikt of zich registreert voor, zich toegang verschaft tot of gebruikmaakt van onze services (zie onderstaande beschrijving), stemt u ermee in dat u een juridisch bindend contract aangaat met SourceForce (zelfs indien u onze Services namens een bedrijf gebruikt). Wanneer u niet instemt met dit contact (‘Contract’ of ‘Gebruikersovereenkomst’), dient u niet op Nu lid worden (of een soortgelijke link) te klikken en dient u zich geen toegang te verschaffen tot de Services of deze anderszins te gebruiken. Als u dit contract wilt beëindigen, kunt u dit op elk gewenst moment doen door uw account te sluiten en onze Services niet langer te openen of te gebruiken.

Services
Dit Contract is van toepassing op SourceForce.com, apps van SourceForce, Slideshare, SourceForce Learning en andere SourceForce-websites, apps, berichten en andere services waarin wordt aangegeven dat ze worden aangeboden onder dit Contract (‘Services’), inclusief gegevensverzameling voor deze Services buiten de website, zoals advertenties en de plug-ins Solliciteren met SourceForce en Delen met SourceForce. Geregistreerde gebruikers van onze Services zijn ‘Leden’ en niet-geregistreerde gebruikers zijn ‘Bezoekers’.

SourceForce
U gaat dit Contract aan met SourceForce (waarnaar ook met ‘we’ en ‘ons’ wordt verwezen).

We gebruiken de term ‘Aangewezen landen’ voor landen in de Europese Unie (EU), de Europese Economische Ruimte (EER) en Zwitserland.

Als u in de ‘Aangewezen landen’ woont, gaat u dit Contract aan met SourceForce Ireland Unlimited Company (‘SourceForce Ireland’). SourceForce Ireland is dan de beheerder van uw persoonlijke gegevens die zijn verstrekt aan, verzameld door of voor, of verwerkt in verband met onze Services.

Als u buiten de ‘Aangewezen landen’ woont, gaat u dit Contract aan met SourceForce Corporation (‘SourceForce Corp.’). SourceForce Corp. is dan de beheerder van uw persoonlijke gegevens die zijn verstrekt aan, verzameld door of voor, of verwerkt in verband met onze Services.

Dit Contract is van toepassing op Leden en Bezoekers.

Dit Privacybeleid (met inbegrip van ons Cookiebeleid en andere documenten waarnaar in dit Privacybeleid wordt verwezen) en de updates zijn van toepassing op het verzamelen, gebruiken en delen van persoonlijke gegevens van u als Bezoeker of Lid van onze Services.

## Leden en Bezoekers
Wanneer u zich registreert en lid wordt van de SourceForce-service of zich registreert als gebruiker van SlideShare, wordt u een Lid. Als u ervoor hebt gekozen om u niet te registreren voor onze Services, hebt u mogelijk als ‘Bezoeker’ toegang tot bepaalde functies.

## Wijziging
We kunnen mogelijk wijzigingen aanbrengen in het Contract.

We kunnen dit Contract, ons Privacybeleid en ons Cookiebeleid van tijd tot tijd aanpassen. Indien we hier wezenlijke wijzigingen in aanbrengen, stellen we u hiervan via onze Services of langs andere wegen hiervan op de hoogte, zodat u de kans hebt om de wijzigingen door te nemen voordat ze van kracht worden. We stemmen ermee in dat wijzigingen niet met terugwerkende kracht van toepassing zijn. Indien u niet akkoord gaat met de wijzigingen, kunt u uw account sluiten. Indien u onze Services blijft gebruiken nadat we een kennisgeving over de wijzigingen in deze voorwaarden hebben gepubliceerd of verzonden, betekent dit dat u instemt met de bijgewerkte voorwaarden vanaf de ingangsdatum hiervan.

# Verplichtingen
## Servicevoorwaarden
Hieronder volgen enkele beloften die u aan ons doet in dit Contract:

U bent gerechtigd om dit Contract aan te gaan en bent niet jonger dan onze ‘Minimumleeftijd’.

De Services zijn niet bedoeld voor gebruik door personen jonger dan zestien jaar.

Voor het gebruik van de Services stemt u ermee in dat: (1) u niet jonger bent dan de ‘Minimumleeftijd’ (zie de beschrijving hieronder); (2) u slechts één SourceForce-account hebt dat op uw echte naam moet staan; en (3) SourceForce uw gebruik van de Services niet al eerder heeft beperkt. Het is in strijd met onze voorwaarden om een account met valse gegevens te maken, met inbegrip van accounts die namens anderen of personen jonger dan 16 jaar zijn geregistreerd.

‘Minimumleeftijd’ betekent 16 jaar oud. Indien u volgens de wet ouder moet zijn voordat SourceForce wettig de Services aan u mag leveren (waaronder de verzameling, de opslag en het gebruik van uw gegevens), is de Minimumleeftijd gelijk aan deze hogere leeftijd.

## Uw account
U dient uw wachtwoord geheim te houden.

U zult accounts niet delen met anderen en houdt u aan onze regels en de wet.

Leden zijn accounthouders. U stemt in met het volgende: (1) u gebruikt een sterk wachtwoord en houdt dit vertrouwelijk, (2) u draagt geen enkel deel van uw account over (zoals bijvoorbeeld connecties) aan anderen en (3) u houdt zich aan de wet, de onderstaande gedragsregels en de Beleidslijnen voor de professionele community. U bent verantwoordelijk voor alles wat er gebeurt via uw account, tenzij u het sluit of misbruik meldt.

Tussen u en anderen (met inbegrip van uw werkgever) behoort uw account aan u toe. Indien de Services echter door een andere partij zijn aangeschaft voor gebruik door u (zoals een Recruiter-plaats die door uw werkgever is aangeschaft), heeft de partij die voor een dergelijke Service betaalt, het recht om de toegang tot deze Service te beheren en rapporten over uw gebruik van deze betaalde Service te ontvangen. De partij heeft echter geen rechten met betrekking tot uw persoonlijke account.

## Betaling
U komt uw betalingsverplichtingen na en stemt ermee in dat we uw betalingsgegevens opslaan. U begrijpt dat er soms kosten en belastingen aan onze prijzen worden toegevoegd.

Terugbetalingen zijn onderhevig aan ons beleid.

Indien u een van onze betaalde Services (‘Premium-services’) aanschaft, stemt u in met de betaling van de toepasselijke kosten en belastingen aan ons en met aanvullende voorwaarden die specifiek gelden voor de betaalde Services. Indien u deze kosten niet betaalt, worden uw betaalde Services beëindigd. Bovendien stemt u in met het volgende:

Voor uw aankoop kunnen wisselkoerskosten of prijsverschillen op basis van locatie (door bijvoorbeeld valutakoersen) gelden.
We kunnen uw betalingsmethode (bijvoorbeeld een creditcard) opslaan en bedragen hiervan blijven afschrijven, zelfs nadat deze is verlopen, zodat uw Services niet worden onderbroken en u andere Services kunt aanschaffen.
Indien u een abonnement aanschaft, worden de toepasselijke kosten en belastingen automatisch afgeschreven aan het begin van elke abonnementsperiode. Indien u toekomstige kosten wilt voorkomen, dient u op te zeggen vóór de verlengingsdatum. Lees hoe u uw Premium-services kunt opzeggen of opschorten.
Op elke aanschaf van Services is het terugbetalingsbeleid van SourceForce van toepassing.
We kunnen verschuldigde belasting in rekening brengen op basis van de factureringsgegevens die u verstrekt op het moment van aankoop.
Via de instellingen van uw SourceForce-account, onder Aankoopgeschiedenis, kunt u een kopie van uw factuur downloaden.

## Kennisgevingen en berichten
U stemt ermee in dat we u kennisgevingen en berichten doen toekomen via onze websites, onze apps en uw contactgegevens. Als uw contactgegevens niet up-to-date zijn, ontvangt u belangrijke kennisgevingen mogelijk niet.

U stemt ermee in dat we u op de volgende manieren kennisgevingen en berichten kunnen doen toekomen: (1) binnen de Service of (2) via de door u opgegeven contactgegevens (zoals een e-mailadres, mobiel nummer of postadres). U stemt ermee in om uw contactgegevens up-to-date te houden.

Via uw instellingen kunt u bepalen en beperken welke berichten u van ons ontvangt.

## Delen
Wanneer u gegevens deelt op onze Services, kunnen anderen deze zien, kopiëren en gebruiken.

Via onze Services kunt u op allerlei manieren berichten versturen en gegevens delen, waaronder uw profiel, artikelen, groepsbijdragen, links naar nieuwsartikelen, vacatures, berichten en InMails. Door u gedeelde of geplaatste gegevens en content zijn mogelijk zichtbaar voor andere Leden, Bezoekers of anderen (ook buiten de Services). Indien we instellingen beschikbaar hebben gemaakt, respecteren we de keuzes over wie content of informatie mag bekijken (bijvoorbeeld berichtinhoud voor uw geadresseerden, content die alleen met SourceForce-connecties wordt gedeeld, beperkte zichtbaarheid van uw profiel in zoekmachines, of de keuze dat anderen niet op de hoogte worden gesteld wanneer u uw SourceForce-profiel bijwerkt). De connecties in uw netwerk of het publiek worden standaard niet op de hoogte gesteld van het zoeken naar vacatures. Indien u derhalve via onze Service solliciteert op een vacature of duidelijk wilt maken dat u geïnteresseerd bent in een vacature, worden deze gegevens standaard alleen gedeeld met de plaatser van de vacature.

We zijn niet verplicht om gegevens of content op onze Service te publiceren en kunnen deze met of zonder kennisgeving verwijderen.

# Rechten en beperkingen
## Uw licentie voor SourceForce
U bent de eigenaar van alle content, feedback en persoonlijke gegevens die u aan ons verstrekt, maar u verleent ons hiervoor een niet-exclusieve licentie.

We respecteren de keuzes die u maakt over wie uw gegevens en content te zien krijgen, met inbegrip van hoe deze kunnen worden gebruikt voor advertenties.

Tussen u en SourceForce bent u eigenaar van de content en gegevens die u indient of op de Services plaatst en u verleent alleen SourceForce en onze gelieerde ondernemingen de volgende niet-exclusieve licentie:

Een wereldwijd, overdraagbaar en in sublicentie te verlenen recht om de door u via onze Services en de services van anderen verstrekte gegevens te gebruiken, te kopiëren, te wijzigen, te distribueren, te publiceren en te verwerken, zonder verdere toestemming, kennisgeving en/of compensatie voor u of anderen. Deze rechten worden op de volgende manieren beperkt:

U kunt deze licentie voor specifieke content beëindigen door deze content van de Services te verwijderen of in het algemeen door uw account te sluiten, behalve (a) voor zover u de content hebt gedeeld met anderen als onderdeel van de Service en deze personen de content hebben gekopieerd, opnieuw hebben gedeeld of hebben opgeslagen, en (b) voor de redelijke tijd dat het duurt om de content te verwijderen uit back-up- en andere systemen.
We nemen uw content niet op in advertenties voor de producten en services van derden aan anderen zonder uw aparte toestemming (met inbegrip van gesponsorde content). We hebben echter het recht, zonder betaling aan u of anderen, om advertenties in de nabijheid van uw content en gegevens te tonen, en uw sociale acties kunnen zichtbaar zijn en worden opgenomen in advertenties, zoals uiteengezet in het Privacybeleid. Indien u een functie van de Service gebruikt, kunnen we dit vermelden met uw naam en foto om die functie binnen onze Services te promoten, afhankelijk van uw instellingen.
We vragen uw toestemming als we anderen het recht willen geven om uw content buiten de Services te gebruiken. Als u er echter voor kiest om uw bijdrage te plaatsen als ‘openbaar’, schakelen we een functie in waarmee andere Leden die openbare bijdrage op services van derden kunnen plaatsen en kunnen we het mogelijk maken dat deze openbare content te vinden is via deze services. Meer informatie
Hoewel we uw content kunnen bewerken en de opmaak ervan kunnen wijzigen (door deze bijvoorbeeld te vertalen of te herschrijven, de grootte, de lay-out of het bestandstype te wijzigen of metagegevens te verwijderen), zullen we de betekenis van uw bewoordingen niet veranderen.
Omdat u eigenaar van uw content en gegevens bent en we slechts over niet-exclusieve rechten hierop beschikken, kunt u ervoor kiezen om de content beschikbaar te stellen aan anderen, inclusief onder de voorwaarden van een Creative Commons-licentie.
U en SourceForce stemmen ermee in dat content onder ons Privacybeleid valt indien deze persoonlijke gegevens bevat.

U en SourceForce stemmen ermee in dat we door u verstrekte gegevens kunnen openen, opslaan, verwerken en gebruiken overeenkomstig de voorwaarden van het Privacybeleid en uw keuzes (waaronder instellingen).

Door suggesties of andere feedback in verband met onze Services in te dienen bij SourceForce, stemt u ermee in dat SourceForce deze feedback voor enig doeleinde kan gebruiken en delen (maar hiertoe niet is verplicht) zonder dat u hiervoor wordt gecompenseerd.

U verklaart dat u ons alleen gegevens en content verstrekt waartoe u gerechtigd bent en dat uw SourceForce-profiel waarheidsgetrouw is.

U stemt ermee in om alleen content of informatie te verstrekken die niet in strijd is met de wet of rechten van anderen (met inbegrip van intellectuele eigendomsrechten). U stemt er ook mee in dat uw profielgegevens waarheidsgetrouw zijn. SourceForce kan wettelijk ertoe worden verplicht om bepaalde gegevens of content in bepaalde landen te verwijderen.

## Beschikbaarheid van de Services
We kunnen elke Service wijzigen of stopzetten of onze prijzen prospectief wijzigen.

We kunnen elk van onze Services wijzigen, opschorten of stopzetten. We kunnen ook onze prijzen prospectief wijzigen na een redelijke kennisgeving voor zover dit wettelijk is toegestaan.

We kunnen niet toezeggen dat we door u geplaatste gegevens en content opslaan of blijven tonen. SourceForce is geen opslagservice. U stemt ermee in dat we niet verplicht zijn om een kopie van door u of anderen ingediende content of gegevens op te slaan, te onderhouden of u er een kopie van te verstrekken, tenzij voor zover vereist is volgens toepasselijke wetgeving en zoals is aangegeven in ons Privacybeleid.

## Overige content, websites en apps
U gebruikt de content en informatie die anderen op onze Services hebben geplaatst op eigen risico.

Anderen kunnen hun eigen producten en services aanbieden via onze Services en we zijn niet verantwoordelijk voor deze activiteiten van derden.

Tijdens het gebruik van de Services, kunt u content of gegevens tegenkomen die mogelijk onnauwkeurig, onvolledig, vertraagd, misleidend, illegaal, beledigend of anderszins schadelijk zijn. SourceForce controleert in het algemeen niet de content die door onze Leden of anderen is verstrekt. U stemt ermee in dat we niet verantwoordelijk zijn voor de content of informatie van anderen (met inbegrip van andere Leden). We kunnen dit misbruik van onze Services niet altijd voorkomen en u stemt ermee in dat we niet verantwoordelijk zijn voor dit misbruik. U erkent ook het risico dat u of uw organisatie mogelijk ten onrechte in verband wordt gebracht met content over anderen wanneer we connecties en volgers laten weten dat u of uw organisatie in het nieuws wordt genoemd. Leden beschikken over keuzes voor deze functies.

SourceForce kan Leden die hun services aanbieden (carrièrecoaching, accounting, enz.), helpen om contact te leggen met Leden die services willen afnemen. SourceForce voert deze services niet zelf uit en neemt geen personen in dienst om deze services uit te voeren. U dient minimaal achttien jaar oud te zijn om deze services aan te bieden, uit te voeren of af te nemen. U erkent dat SourceForce geen toezicht houdt op Leden, deze bestuurt, controleert of bewaakt tijdens de uitvoering van deze services en gaat ermee akkoord dat (1) SourceForce niet verantwoordelijk is voor het aanbieden, uitvoeren of verkrijgen van deze services, (2) SourceForce de aangeboden services van geen enkel Lid onderschrijft, en (3) niets een dienstverband, agentschap of joint venture zal vormen tussen SourceForce en een Lid dat services aanbiedt. Indien u een Lid bent dat services aanbiedt, verklaart en garandeert u dat u over alle benodigde licenties beschikt en dat u services levert die voldoen aan onze Beleidslijnen voor de professionele community.

Tevens kan SourceForce u helpen om u te registreren voor en/of deel te nemen aan evenementen die zijn georganiseerd door Leden en om in contact te komen met andere Leden die deelnemen aan dergelijke evenementen. U stemt ermee in dat (1) SourceForce niet verantwoordelijk is voor het gedrag van Leden of andere deelnemers aan dergelijke evenementen, (2) SourceForce geen specifiek evenement onderschrijft dat wordt genoemd op onze Services, (3) SourceForce deze evenementen niet beoordeelt en/of goedkeurt, en (4) u zich zult houden aan deze algemene voorwaarden die van toepassing zijn op dergelijke evenementen.

## Beperkingen
We hebben het recht om te beperken hoe u connecties maakt of met anderen communiceert op onze Services.

SourceForce behoudt zich het recht voor om uw gebruik van de Services te beperken, inclusief het aantal connecties en uw mogelijkheid om contact op te nemen met andere Leden. SourceForce behoudt zich het recht voor om uw account te beperken, op te schorten of te beëindigen indien SourceForce van mening is dat u dit Contract of de wet overtreedt of dat u de Services misbruikt (zoals door schending van gedragsregels of de Beleidslijnen voor de professionele community).

## Intellectuele eigendomsrechten
We stellen u op de hoogte van onze intellectuele eigendomsrechten.

SourceForce behoudt zich alle intellectuele eigendomsrechten op de Services voor. Andere handelsmerken en logo’s in verband met de Services zijn handelsmerken van hun respectievelijke eigenaren. SourceForce en ‘in’-logo’s en andere handelsmerken, servicemerken, afbeeldingen en logo’s van SourceForce die worden gebruikt voor onze Services, zijn handelsmerken of gedeponeerde handelsmerken van SourceForce.

## Geautomatiseerde verwerking
We gebruiken data en gegevens over u om u en anderen relevante suggesties te bieden.

We gebruiken gegevens en data die u verstrekt en die we over onze Leden in bezit hebben, om aanbevelingen te doen voor connecties, content en functies die mogelijk nuttig voor u kunnen zijn. We gebruiken bijvoorbeeld data en gegevens over u om u vacatures aan te bevelen en u bij recruiters aan te bevelen. Indien u uw profiel nauwkeurig en up-to-date houdt, kunnen we deze aanbevelingen nauwkeuriger en relevanter maken.

# Disclaimer en beperking van aansprakelijkheid
## Geen garantie
Dit is onze disclaimer inzake wettelijke aansprakelijkheid voor de kwaliteit, veiligheid of betrouwbaarheid van onze Services.

SourceForce EN ZIJN GELIEERDE ONDERNEMINGEN GEVEN GEEN VERKLARING OF GARANTIE MET BETREKKING TOT DE SERVICES, MET INBEGRIP VAN VERKLARINGEN DAT DE SERVICES ONONDERBROKEN OF FOUTENLOOS ZULLEN ZIJN, EN LEVEREN DE SERVICES (MET INBEGRIP VAN DE CONTENT EN INFORMATIE) ‘AS IS’ EN OP BASIS VAN BESCHIKBAARHEID. VOOR ZOVER TOEGESTAAN VOLGENS TOEPASSELIJKE WETGEVING, DOEN SourceForce EN GELIEERDE ONDERNEMINGEN AFSTAND VAN ALLE STILZWIJGENDE OF WETTELIJKE GARANTIES, WAARONDER STILZWIJGENDE GARANTIES TEN AANZIEN VAN EIGENDOM, NAUWKEURIGHEID VAN GEGEVENS, HET GEEN INBREUK MAKENDE KARAKTER, VERHANDELBAARHEID OF GESCHIKTHEID VOOR EEN BEPAALD DOEL.

## Uitsluiting van aansprakelijkheid
Dit zijn de beperkingen van wettelijke aansprakelijkheid die mogelijk jegens u kunnen gelden.

VOOR ZOVER DIT WETTELIJK IS TOEGESTAAN (EN TENZIJ SourceForce EEN APARTE SCHRIFTELIJKE OVEREENKOMST HEEFT GESLOTEN DIE DIT CONTRACT VERVANGT), ZIJN SourceForce EN GELIEERDE ONDERNEMINGEN NIET AANSPRAKELIJK IN VERBAND MET DIT CONTRACT VOOR WINSTDERVING OF GEMISTE ZAKELIJKE KANSEN, REPUTATIE (BIJVOORBEELD BELEDIGENDE OF LASTERLIJKE VERKLARINGEN), GEGEVENSVERLIES (ZOALS STORINGSTIJD OF VERLIES VAN, GEBRUIK VAN OF WIJZIGINGEN IN UW GEGEVENS OF CONTENT) OF ENIGE INDIRECTE, INCIDENTELE, SPECIALE OF GEVOLGSCHADE OF SCHADEVERGOEDING.

SourceForce EN GELIEERDE ONDERNEMINGEN ZIJN NIET AANSPRAKELIJK JEGENS U IN VERBAND MET DIT CONTRACT VOOR ENIG BEDRAG DAT HOGER IS DAN (A) DE TOTALE KOSTEN DIE HEBT BETAALD OF VERSCHULDIGD BENT AAN SourceForce VOOR DE SERVICES GEDURENDE DE LOOPTIJD VAN DIT CONTRACT, INDIEN VAN TOEPASSING, OF (B) USD 1000.

## Grondslag voor overeenkomst; uitsluitingen
Deze beperkingen van aansprakelijkheid in dit artikel 4 zijn onderdeel van de overeenkomst tussen u en SourceForce en zijn van toepassing op alle aansprakelijkheidsvorderingen (zoals garantie, onrechtmatige daad, nalatigheid, contract en wetgeving), zelfs als SourceForce of zijn gelieerde ondernemingen zijn gewezen op de mogelijkheid van deze schade, en zelfs indien deze mogelijke oplossingen niet aan hun essentiële doelstelling beantwoorden.

Deze beperkingen van aansprakelijkheid zijn niet van toepassing op aansprakelijkheid voor sterfgevallen of persoonlijk letsel of voor fraude, grove nalatigheid of opzettelijk wangedrag of, in het geval van nalatigheid waarbij een materiële verplichting (een verplichting die een voorwaarde vormt voor onze levering van services en waarop u redelijkerwijs kunt vertrouwen) niet is nagekomen, maar enkel voor zover de schade rechtstreeks is veroorzaakt door de schending en niet had kunnen worden voorzien bij de sluiting van dit Contract en voor zover ze typerend zijn in de context van dit Contract.

# Beëindiging
We kunnen dit Contract beëindigen, maar sommige rechten en plichten blijven van kracht.

U en SourceForce kunnen dit Contract op elk gewenst moment beëindigen door de andere partij hiervan op de hoogte te stellen. Bij beëindiging verliest u het recht om de Services te openen of te gebruiken. Het volgende blijft van kracht na beëindiging:

Onze rechten om uw feedback te gebruiken en openbaar te maken;
De rechten van Leden en/of Bezoekers om door u via de Services gedeelde content en informatie opnieuw te delen;
Artikelen 4, 6, 7 en ## van dit Contract;
Bedragen die een van beide partijen is verschuldigd voorafgaand aan de beëindiging, blijven verschuldigd na beëindiging.
U kunt ons Helpcentrum bezoeken indien u uw account wilt sluiten.

# Heersend recht en geschillenbeslechting
In het onwaarschijnlijke geval van een juridisch geschil stemmen u en SourceForce ermee in om dit voor te leggen aan rechtbanken in de staat Californië (onder Californische wetgeving) of aan Ierse rechtbanken in Dublin (onder Ierse wetgeving).

Dit artikel ontneemt u geen verplichte consumentenbescherming uit hoofde van de wetgeving van het land waarin we Services op u richten en waar u normaal gesproken woont. Als u woonachtig bent in de Aangewezen landen: u en SourceForce stemmen ermee in dat alleen de wetgeving van Ierland, met uitsluiting van internationaal privaatrechtelijke bepalingen, van toepassing is op elk geschil in verband met dit Contract en/of de Services. U en SourceForce Ireland stemmen er beide mee in dat vorderingen en geschillen alleen kunnen worden voorgelegd aan de rechtbanken in Dublin, Ierland, en we stemmen beide in met de persoonlijke jurisdictie van deze rechtbanken.

Voor andere personen buiten de Aangewezen landen, met inbegrip van personen die buiten de Verenigde Staten wonen: u en SourceForce stemmen ermee in dat alleen de wetgeving van de staat Californië (VS), met uitsluiting van internationaal privaatrechtelijke bepalingen, van toepassing is op geschillen in verband met dit Contract en/of de Services. U en SourceForce stemmen beiden ermee in dat alle vorderingen en geschillen alleen kunnen worden voorgelegd aan de federale of staatsrechtbanken in Santa Clara County, Californië, VS, en u en SourceForce stemmen beiden in met de persoonlijke jurisdictie van deze rechtbanken.

# Algemene voorwaarden
Hier zijn enkele belangrijke details over het Contract.

Als een bevoegde rechtbank bepaalt dat een deel van dit Contract niet kan worden afgedwongen, stemmen u en wij ermee in dat de rechtbank de voorwaarden zodanig dient aan te passen zodat dit gedeelte kan worden afgedwongen, waarbij het beoogde doel alsnog wordt gerealiseerd. Als de rechtbank dit niet kan doen, stemmen u en wij ermee in om de rechtbank te verzoeken tot verwijdering van het niet-afdwingbare gedeelte en de rest van dit Contract nog altijd af te dwingen.

Dit Contract (met inbegrip van aanvullende voorwaarden die door ons kunnen worden verstrekt wanneer u een functie van de Services gebruikt) is de enige overeenkomst met ons met betrekking tot de Services en vervangt alle eerdere overeenkomsten voor de Services.

Indien we niet optreden bij een schending van dit Contract, betekent dat niet dat SourceForce afstand doet van zijn rechten om dit Contract af te dwingen. U mag dit Contract (of uw lidmaatschap of gebruik van de Services) alleen met onze toestemming toewijzen of overdragen aan anderen. U stemt er echter mee in dat SourceForce dit Contract zonder uw toestemming kan toewijzen aan zijn gelieerde ondernemingen of een partij die ons overneemt. Er zijn geen externe begunstigden voor dit Contract.

U stemt ermee in dat u juridische kennisgevingen alleen naar ons kunt sturen via de adressen in artikel 10.

# Gedragsregels van SourceForce
## Wat u wel moet doen
SourceForce is een community van professionals. Deze lijst met gedragsregels beperkt samen met onze Beleidslijnen voor de professionele community wat u wel en niet mag doen op onze Services.

U stemt ermee in dat u het volgende zult doen:

Alle toepasselijke wetten naleven, inclusief, maar niet beperkt tot, privacywetten, intellectuele eigendomswetten, anti-spamwetten, exportcontrolewetten, fiscale wetten en regelgevende vereisten;
Nauwkeurige informatie aan ons verstrekken en deze up-to-date houden;
Uw echte naam gebruiken op uw profiel;
De Services op een professionele manier gebruiken.
## Doe het volgende niet
U stemt ermee in dat u het volgende niet zult doen:

Een valse identiteit creëren op SourceForce, u voordoen als iemand anders, een profiel maken voor iemand anders dan uzelf (een natuurlijk persoon) of het account van een ander gebruiken of proberen te gebruiken;
Software, apparaten, scripts, robots of andere middelen of processen (met inbegrip van crawlers, plug-ins en modules voor browsers, of andere technologieën) ontwikkelen, ondersteunen of gebruiken om de Services te doorzoeken of anderszins profielen en andere gegevens van de Services te kopiëren;
Een beveiligingsfuncties omzeilen of toegangscontrolesystemen of gebruikslimieten van de Service (zoals hoofdletters in zoekopdrachten met trefwoorden of profielweergaven) ontwijken of vermijden;
Informatie die rechtstreeks of via derden (zoals zoekmachines) via de Services is verkregen, zonder toestemming van SourceForce kopiëren, gebruiken openbaar maken of distribueren;
Gegevens openbaar maken terwijl u hiervoor geen toestemming hebt (zoals vertrouwelijke gegevens van anderen, met inbegrip van uw werkgever);
Intellectuele eigendomsrechten van anderen schenden, met inbegrip van auteursrechten, patenten, handelsmerken, handelsgeheimen of andere eigendomsrechten. Kopieer of distribueer bijvoorbeeld geen bijdragen of andere content van anderen zonder hun toestemming (behalve via de beschikbare functionaliteit voor delen), welke kan worden verleend door deze onder een Creative Commons-licentie te plaatsen;
De intellectuele eigendomsrechten of andere rechten van SourceForce schenden, met inbegrip van, maar niet beperkt tot, (i) het kopiëren of distribueren van onze educatieve video’s of ander materiaal of (ii) het kopiëren of distribueren van onze technologie, tenzij deze is vrijgegeven onder opensourcelicenties; (iii) het woord ‘SourceForce’ of onze logo’s gebruiken in een bedrijfsnaam, e-mailadres of URL, tenzij zoals is beschreven in de Merkrichtlijnen;
Iets plaatsen dat softwarevirussen, wormen of andere schadelijke code bevat;
De broncode van de Services of gerelateerde technologie die geen opensourcecode is, aan reverse-engineering onderwerpen, decompileren, disassembleren, decoderen of anderszins proberen te achterhalen;
Impliceren of verklaren dat u bent gelieerd aan of wordt gesteund door SourceForce zonder onze nadrukkelijke toestemming (bijvoorbeeld door uzelf voor te doen als een goedgekeurde SourceForce-trainer);
De Services of gerelateerde gegevens verhuren, in lease geven, uitlenen, verhandelen, (door)verkopen of anderszins te gelde maken, of u hiertoe toegang te verschaffen zonder toestemming van SourceForce;
Onze Services zonder toestemming van SourceForce deeplinken voor een ander doeleinde dan het promoten van uw profiel of een Groep op onze Services;
Bots of andere geautomatiseerde methoden gebruiken om de Services te openen, contacten toe te voegen of te downloaden of berichten te verzenden of door te sturen;
De beschikbaarheid, prestaties of functionaliteit van de Services nauwlettend in de gaten houden voor concurrentiedoeleinden;
Zich bezighouden met ‘framing’, ‘mirroring’ of anderszins toepassen of op andere wijze het uiterlijk of de werking van de Services nabootsen;
Een overlay toepassen of anderszins de Services of de weergave ervan wijzigen (zoals het invoegen van elementen in de Services of een advertentie in de Services verwijderen, afdekken of verhullen);
De werking van de Services manipuleren of de Services onredelijk belasten (bijvoorbeeld door spam, DoS-aanval (Denial of Service), virussen, game-algoritmen); en/of
Schenden van de Beleidslijnen voor de professionele community of eventuele aanvullende voorwaarden met betrekking tot een specifieke Service die worden verstrekt wanneer u zich aanmeldt voor een dergelijke Service of deze gaat gebruiken, en de Bing Maps-voorwaarden voorzover van toepassing.
# Klachten over content
Contactgegevens voor klachten over content die door onze Leden is verstrekt.

We respecteren de intellectuele eigendomsrechten van anderen. We vereisen dat door Leden geplaatste gegevens volgens deze Overeenkomst nauwkeurig moet zijn en niet in strijd zijn met de intellectuele eigendomsrechten of andere rechten van derden. We bieden een beleid en procedure voor klachten over content die door onze Leden is geplaatst.

# Contact met ons opnemen
Onze contactgegevens. Ons Helpcentrum bevat ook informatie over onze Services.

Indien u algemene vragen hebt, kunt u online contact met ons opnemen. Voor juridische kennisgevingen of betekening van dagvaardigingen kunt u schrijven naar deze adressen.
