# Uw privacy is belangrijk
De missie van SourceForce is om professionals van over de hele wereld met elkaar in contact te brengen, zodat ze productiever en succesvoller kunnen worden. Bij deze missie staat centraal dat we transparantie bieden over welke gegevens we over u verzamelen, hoe deze gegevens worden gebruikt en met wie de gegevens worden gedeeld.

Dit Privacybeleid is van toepassing wanneer u gebruikmaakt van onze Services (zie onderstaande beschrijving). We bieden onze gebruikers keuzes over de gegevens die we verzamelen, gebruiken en delen zoals is beschreven in dit Privacybeleid, het Cookiebeleid, de Instellingen en ons Helpcentrum.

# Introductie
We zijn een sociaal netwerk en online platform voor professionals. Mensen gebruiken onze Services om zakelijke kansen te vinden, contact te leggen met anderen en informatie te zoeken. Ons Privacybeleid is van toepassing op alle Leden en Bezoekers van onze Services

Onze geregistreerde gebruikers (‘Leden’) delen hun professionele identiteit, communiceren met hun netwerk, wisselen kennis en professionele inzichten uit, plaatsen en bekijken relevante content, leren en ontwikkelen vaardigheden en ontdekken en zoeken zakelijke mogelijkheden en carrièrekansen. De content van sommige van onze Services is zichtbaar voor niet-leden (‘Bezoekers’).

We gebruiken de term ‘Aangewezen landen’ voor landen in de Europese Unie (EU), de Europese Economische Ruimte (EER) en Zwitserland.

## Services
Dit Privacybeleid, met inbegrip van ons Cookiebeleid, is van toepassing op uw gebruik van onze Services.

Dit Privacybeleid is van toepassing op SourceForce.com, SourceForce-apps, Slideshare, SourceForce Learning en aan andere SourceForce-gerelateerde websites, apps, berichten en services (‘Services’), waaronder Services buiten de website, zoals onze advertentieservices en de plug-ins Solliciteren met SourceForce en Delen op SourceForce, maar niet op services waarvoor is aangegeven dat ze onder een ander privacybeleid worden aangeboden. Voor inwoners van Californië is aanvullende wettelijk verplichte informatie beschikbaar in onze Privacyverklaring voor Californië.

## Databeheerders en contractpartijen
Indien u in de ‘Aangewezen landen’ woont, is SourceForce Ireland Unlimited Company (‘SourceForce Ireland’) de verwerkingsverantwoordelijke van uw persoonlijke gegevens die zijn verstrekt aan, verzameld door of voor, of verwerkt in verband met onze Services.

Als u buiten de ‘Aangewezen landen’ woont, is SourceForce Corporation is de verwerkingsverantwoordelijke van uw persoonlijke gegevens die zijn verstrekt aan, verzameld door of voor, of verwerkt in verband met onze Services.

Dit Privacybeleid en andere documenten waarnaar in dit Privacybeleid wordt verwezen, alsmede updates hiervan, zijn van toepassing op het verzamelen, gebruiken en delen van persoonlijke gegevens van u als Bezoeker of Lid van onze Services.

# Wijziging
Wijzigingen in het Privacybeleid zijn na de ‘ingangsdatum’ van toepassing op uw gebruik van onze Services.

SourceForce (‘wij’ of ‘ons’) kunnen dit Privacybeleid aanpassen. Als we hierin wezenlijke wijzigingen aanbrengen, stellen we u via onze Services of langs andere weg hiervan op de hoogte, zodat u de kans hebt om de wijzigingen door te nemen voordat ze van kracht worden. Als u niet akkoord gaat met de wijzigingen, kunt u uw account sluiten.

Als u onze Services blijft gebruiken nadat we een kennisgeving over onze wijzigingen in dit Privacybeleid hebben gepubliceerd of verzonden, erkent u dat dit betekent dat het verzamelen, gebruiken en delen van uw persoonlijke gegevens onder het bijgewerkte Privacybeleid vallen vanaf de ingangsdatum.

# Door ons verzamelde gegevens

## Door u aan ons verstrekte gegevens

U verstrekt gegevens om een account bij ons aan te maken.

## Registratie
Als u een account wilt aanmaken, moet u gegevens opgeven, waaronder uw naam, uw e-mailadres en/of mobiele nummer, en een wachtwoord. Als u zich registreert voor een Premium-service, dient u betalings- (zoals een creditcard) en factureringsgegevens te verstrekken.

U maakt uw SourceForce-profiel aan (met een volledig profiel haalt u zoveel mogelijk uit onze Services).

## Profiel
U heeft keuzes ten aanzien van de gegevens op uw profiel, zoals uw opleiding, werkervaring, vaardigheden, foto, plaats of regio, en onderschrijvingen. Sommige professionals kiezen ervoor om een apart ProFinder-profiel in te vullen. U hoeft geen aanvullende gegevens te verstrekken op uw profiel. Met profielgegevens kunt u echter meer uit onze Services halen doordat u bijvoorbeeld kunt worden gevonden door recruiters en voor zakelijke kansen. U kiest zelf of u gevoelige gegevens wilt opnemen in uw profiel en deze gevoelige gegevens openbaar wilt maken. Het is verstandig om op uw profiel geen persoonlijke gegevens te plaatsen of toe te voegen die u niet algemeen bekend wilt maken.

U verstrekt overige gegevens aan ons door bijvoorbeeld uw adresboek of agenda te synchroniseren.

## Plaatsen en uploaden
We verzamelen uw persoonlijke gegevens wanneer u deze verstrekt aan, plaatst op of uploadt naar onze Services, bijvoorbeeld wanneer u een formulier invult (met demografische gegevens, uw salaris en dergelijke), reageert op een enquête, een cv indient of een sollicitatieformulier invult op onze Services. Als u ervoor kiest om uw adresboek te importeren, ontvangen we uw contacten (waaronder contactgegevens die door uw serviceprovider(s) of app automatisch zijn toegevoegd aan uw adresboek toen u communiceerde met adressen of nummers die nog niet in uw lijst voorkwamen).

Als u uw contacten of agenda’s synchroniseert met onze Services, verzamelen we uw adresboekgegevens en de gegevens over vergaderingen in uw agenda om uw netwerk verder uit te breiden door u en anderen connecties voor te stellen, en door informatie over hen te verstrekken, zoals de tijd, locaties, aanwezigen en contacten.

U hoeft geen persoonlijke gegevens te plaatsen of te uploaden. Als u er echter voor kiest dit niet te doen, bent u mogelijk minder goed in staat om uw netwerk uit te breiden en te benutten via onze Services.

## Gegevens van anderen
Anderen kunnen content over u plaatsen of iets over u schrijven.

### Content en nieuws
U en anderen kunnen content met gegevens over u plaatsen (als onderdeel van artikelen, bijdragen, commentaar en video’s) op onze Services. Tenzij u zich hiervoor afmeldt, verzamelen we openbare gegevens over u, zoals professionele nieuwsberichten en prestaties (zoals verleende octrooien, zakelijke erkenning, sprekers op conferenties en projecten), en maken we deze beschikbaar als onderdeel van onze Services (zoals suggesties voor uw profiel, of meldingen aan anderen dat u in het nieuws bent genoemd).

Anderen kunnen hun contacten of agenda met onze Services synchroniseren.

Contact- en agendagegevens
We ontvangen persoonlijke gegevens (met inbegrip van contactgegevens) over u wanneer anderen hun contacten of agenda importeren of synchroniseren met onze Services, hun contacten koppelen aan profielen van Leden, visitekaartjes scannen en uploaden of berichten verzenden via onze Services (met inbegrip van uitnodigingen of connectieverzoeken). Als u of anderen aangeven dat ze hun e-mailaccount willen synchroniseren met onze Services, verzamelen we ook gegevens in de ‘e-mailheaders’ die we kunnen koppelen aan profielen van Leden.

Klanten en partners kunnen gegevens aan ons verstrekken.

Partners
We ontvangen persoonlijke gegevens (bijvoorbeeld uw functietitel en zakelijke e-mailadres) over u wanneer u de services van onze klanten en partners gebruikt, zoals werkgevers of potentiële werkgevers en systemen voor het volgen van sollicitanten die ons sollicitatiegegevens verstrekken.

Gerelateerde bedrijven en andere services
We ontvangen gegevens over u wanneer u gebruikmaakt van sommige andere services die worden geleverd door ons of onze gelieerde ondernemingen, met inbegrip van Microsoft. U kunt er bijvoorbeeld voor kiezen om gegevens over uw contacten in Microsoft-apps en -services, zoals Outlook, naar ons te verzenden voor betere professionele netwerkactiviteiten via onze Services.

## Gebruik van de Service
We registreren uw bezoeken en gebruik van onze Services, met inbegrip van mobiele apps.

We registreren gebruiksgegevens wanneer u onze Services bezoekt of anderszins gebruikt, met inbegrip van onze websites, app en platformtechnologie, zoals wanneer u content (zoals een videocursus) of advertenties (binnen en buiten onze websites en apps) bekijkt of hierop klikt, een zoekopdracht uitvoert, een van onze mobiele apps installeert of bijwerkt, artikelen deelt of op vacatures solliciteert. We gebruiken aanmeldingsgegevens, cookies, apparaatgegevens en IP-adressen (Internet Protocol) om u te identificeren en uw gebruik te registreren.

## Cookies en soortgelijke technologieën
We verzamelen gegevens via cookies en soortgelijke technologieën.

Zoals verder is beschreven in ons Cookiebeleid, gebruiken we cookies en soortgelijke technologieën (zoals pixels en advertentietags) om gegevens te verzamelen (b.v. apparaat-id’s) om u en uw apparaten binnen, buiten en tussen verschillende Services en apparaten te herkennen wanneer u contact heeft gehad met onze Services.Daarnaast staan we toe dat sommige anderen onze cookies gebruiken, zoals is beschreven in ons Cookiebeleid.Als u zich buiten de Aangewezen landen bevindt, verzamelen wij (of vertrouwen hiervoor op anderen) eveneens gegevens over uw apparaat waarmee u de Services hebt gebruikt (bijv. advertentie-ID, IP-adres, besturingssysteem en browserinformatie), zodat wij onze Leden relevante advertenties kunnen tonen en de effectiviteit hiervan beter kunnen beoordelen. Lees hier meer informatie. U kunt zich ook afmelden voor het gebruik van de gegevens van cookies en soortgelijke technologieën waarmee we uw gedrag op de websites van anderen volgen voor de targeting van advertenties en andere aan advertenties gerelateerde doeleinden. Bezoekers kunnen dat hier instellen.

## Uw apparaat en locatie
We ontvangen gegevens van uw apparaten en netwerken, waaronder locatiegegevens.

Als u onze Services bezoekt of verlaat (waaronder sommige plug-ins en onze cookies of soortgelijke technologie op de websites van anderen), ontvangen we de URL van zowel de website waar u vandaan kwam als de website waar u naartoe gaat en het moment van uw bezoek. Verder ontvangen we gegevens over uw mobiele netwerk en apparaat (bijvoorbeeld IP-adres, proxyserver, besturingssysteem, webbrowser en invoegtoepassingen, apparaat-id en -functies, cookie-id’s en/of uw mobiele aanbieder). Als u onze Services gebruikt vanaf een mobiel apparaat, stuurt dit apparaat ons gegevens over uw locatie op basis van uw telefooninstellingen. We vragen u om u hiervoor aan te melden voordat we uw exacte locatie bepalen met GPS of andere tools.

## Berichten
Als u communiceert via onze Services, ontvangen we hierover informatie.

We verzamelen gegevens over u als u in verband met onze Services berichten verzendt, ontvangt of gebruikt. Als u bijvoorbeeld een connectieverzoek ontvangt op SourceForce, volgen we of u op het verzoek hebt gereageerd en sturen we u herinneringen. We gebruiken ook technologie voor automatische scans voor berichten om onze website te ondersteunen en te beschermen. We gebruiken deze technologie bijvoorbeeld om mogelijke reacties op berichten voor te stellen en om content die in strijd is met onze Gebruikersovereenkomst of Beleidslijnen voor de professionele community te beheren of te blokkeren van onze Services.

## Door werkgever en onderwijsinstelling verstrekte gegevens
Wanneer uw organisatie (bijvoorbeeld werkgever of onderwijsinstelling) een Premium-service voor u aanschaft, verstrekt deze ons gegevens over u.

Anderen die onze Services voor u aanschaffen, zoals uw werkgever of onderwijsinstelling, verstrekken ons persoonlijke gegevens en uw gebruiksvoorwaarden voor de Services die ze aanschaffen voor gebruik door hun medewerkers, studenten of alumni. We ontvangen bijvoorbeeld contactgegevens voor beheerders van bedrijfspagina’s en voor de autorisatie van gebruikers van onze Premium-services, zoals onze educatieve, wervings- of verkoopproducten.

## Sites en services van anderen
We ontvangen gegevens wanneer u websites met onze advertenties, cookies of sommige van onze plug-ins bezoekt of u zich aanmeldt bij services van anderen met uw SourceForce-account.

We ontvangen gegevens over uw bezoeken en interactie met services van anderen wanneer u zich aanmeldt bij SourceForce of services van derden die sommige van onze plug-ins (zoals Solliciteren met SourceForce), advertenties, cookies of soortgelijke technologieën bevatten.

## Overig
We verbeteren onze Services voortdurend, hetgeen betekent dat we nieuwe gegevens verkrijgen en nieuwe manieren creëren om gegevens te gebruiken.

Onze Services zijn dynamisch en we introduceren vaak nieuwe functies waarvoor we mogelijk nieuwe gegevens moeten verzamelen. Als we wezenlijk andere privégegevens verzamelen of wezenlijk wijzigen hoe we uw gegevens verzamelen, gebruiken of delen, stellen we u hiervan op de hoogte en kan ook dit Privacybeleid worden aangepast.

# Hoe we uw gegevens gebruiken
We gebruiken uw gegevens om onze Services aan te bieden, te personaliseren en te ontwikkelen.

Hoe we uw persoonlijke gegevens gebruiken, hangt af van de Services die u gebruikt, hoe u deze Services gebruikt en de keuzes die u maakt in uw instellingen. We gebruiken de gegevens die we over u hebben om onze Services te leveren en te personaliseren, onder andere met behulp van geautomatiseerde systemen en afgeleide informatie, zodat onze Services (met inbegrip van advertenties) relevanter en nuttiger kunnen zijn voor u en anderen.

## Services
Via onze Services kunt u contact opnemen met anderen, vacatures en zakelijke kansen zoeken en hiervoor worden gevonden, op de hoogte blijven, trainingen volgen en productiever zijn.

We gebruiken uw gegevens om toegang tot onze Services te verifiëren en uw instellingen te respecteren.

Contact houden
Met onze Services kunt u contact houden en op de hoogte blijven van collega’s, partners, klanten en andere professionele contacten. Hiervoor kunt u een connectie maken met de gewenste professionals die ook een connectie met u willen maken. Afhankelijk van uw en hun instellingen kunt u naar elkaars connecties zoeken om professionele kansen uit te wisselen wanneer u een connectie maakt met andere Leden.

We gebruiken uw gegevens (zoals uw profiel, profielen die u hebt bekeken of gegevens die u hebt verstrekt via geüploade adresboeken of integraties van partners) om anderen uw profiel te helpen vinden, én u en anderen (zoals Leden die uw contacten of werkervaring delen) connecties voor te stellen. Daarnaast kunt u anderen uitnodigen om Lid te worden en connecties met u aan te gaan. U kunt ons ook toestemming geven om uw exacte locatie of nabijheid tot anderen te gebruiken voor bepaalde taken (bijvoorbeeld om andere Leden bij u in de buurt voor te stellen met wie u een connectie kunt maken, de reistijd naar een nieuwe baan te berekenen of uw connecties te laten weten dat u een werkgerelateerd evenement bijwoont).

U kiest zelf of u iemand wilt uitnodigen voor onze Services, een connectieverzoek wilt sturen of een ander Lid de mogelijkheid wilt bieden om uw connectie te worden. Wanneer u iemand uitnodigt om een connectie met u aan te gaan, bevat de uitnodiging informatie over uw netwerk en basisprofielgegevens (zoals naam, profielfoto, functie en regio). We sturen herinneringen voor de uitnodiging naar de persoon die u hebt uitgenodigd. U kunt kiezen of u uw eigen lijst met connecties al dan niet wilt delen met uw connecties.

Bezoekers kunnen kiezen hoe we hun gegevens mogen gebruiken.

Blijf op de hoogte
Met onze Services kunt u op de hoogte blijven van nieuwsberichten, evenementen en ideeën over interessante onderwerpen uit uw vakgebied, afkomstig van professionals die u respecteert. Met onze Services kunt u ook uw professionele vaardigheden verbeteren of nieuwe vaardigheden leren. We gebruiken de gegevens die we over u hebben (bijvoorbeeld gegevens die u verstrekt, gegevens die we verzamelen tijdens uw interactie met onze Services en informatie die we afleiden uit de gegevens waarover we beschikken) om onze Services voor u te personaliseren. We gebruiken ook de gegevens die we over u hebben, om suggesties te doen voor vaardigheden die u kunt toevoegen aan uw profiel en vaardigheden die u mogelijk nodig hebt voor uw volgende kans. Als u ons dus laat weten dat u geïnteresseerd bent in een nieuwe vaardigheid (bijvoorbeeld door een educatieve video te bekijken), gebruiken we deze gegevens om content in uw feed te personaliseren, suggesties te doen voor het volgen van bepaalde leden op onze websites, of gerelateerde educatieve content te bekijken waarmee u aan die nieuwe vaardigheid kunt werken. We gebruiken uw content, activiteiten en andere gegevens, waaronder uw naam en foto, om berichten naar uw netwerk en anderen te verzenden. Afhankelijk van uw instellingen kunnen we bijvoorbeeld anderen op de hoogte stellen dat u uw profiel hebt bijgewerkt, content hebt geplaatst, een sociale actie hebt uitgevoerd, een functie hebt gebruikt, nieuwe connecties hebt gemaakt of in het nieuws bent genoemd.

Carrière-
Met onze Services kunt u carrières verkennen, educatieve mogelijkheden evalueren en carrièrekansen zoeken of hiervoor worden gevonden. Uw profiel kan worden gevonden door mensen die op zoek zijn naar nieuwe medewerkers (voor een functie of specifieke taak) of die door u in dienst kunnen worden genomen. We gebruiken uw gegevens om vacatures of advieszoekenden aan te bevelen en om relevante professionele contacten te tonen aan u en anderen (bijvoorbeeld wie bij een bedrijf, in een bedrijfstak, in een functie of op een locatie werken of over bepaalde vaardigheden en connecties beschikken). U kunt aangeven dat u bent geïnteresseerd in een nieuwe baan en gegevens delen met recruiters. We gebruiken uw gegevens om u en anderen vacatures aan te bevelen. We kunnen geautomatiseerde systemen gebruiken om content en aanbevelingen aan te bieden en op Leden af te stemmen, zodat onze Services relevanter worden voor Leden, Bezoekers en klanten. Als u uw profiel accuraat en up-to-date houdt, kunt u beter connecties maken met anderen en kansen benutten via onze Services.

Productiviteit
Via onze Services kunt u met collega’s samenwerken en naar potentiële cliënten, klanten, partners en anderen zoeken met wie u zaken kunt doen. Via onze Services kunt u met andere Leden communiceren en vergaderingen met hen plannen en voorbereiden. Afhankelijk van uw instellingen scannen we berichten om ‘bots’ of soortgelijke tools te kunnen bieden waarmee taken worden vereenvoudigd, zoals het plannen van vergaderingen, het opstellen van reacties, het samenvatten van berichten of het aanbevelen van volgende stappen. Meer informatie.

## Premium-services
Met onze Premium-services kunnen betalende gebruikers via onze Services zoeken naar en contact opnemen met Leden. Zo kunnen ze zoeken naar en contact opnemen met kandidaten voor vacatures, salesleads en collega’s, talent beheren en content promoten via sociale media.

We verkopen Premium-services die onze klanten en abonnees aangepaste zoekfuncties en tools (waaronder berichtgeving en activiteitsmeldingen) bieden als onderdeel van onze Talent, Marketing en Sales Solutions. Klanten kunnen beperkte gegevens uit uw profiel exporteren, zoals naam, kopregel, huidige bedrijf, huidige functie en algemene locatie (bijv. Amsterdam), om salesleads of talent te beheren, tenzij u zich hiervoor afmeldt. We verstrekken alleen met uw toestemming contactgegevens aan klanten als onderdeel van deze Premium-services. Premium-klanten kunnen via onze Premium-services gegevens opslaan die ze over u hebben, zoals een cv, contactgegevens of verkoopgeschiedenis. De gegevens over u die door deze klanten worden opgeslagen, vallen onder het beleid van deze klanten. Andere zakelijke Services en functies die uw gegevens gebruiken, zijn TeamLink en Elevate (promotie van content op sociale media).

## Communicatie
We nemen contact met u op en maken communicatie tussen Leden mogelijk. We bieden instellingen waarmee u kunt bepalen welke berichten u ontvangt en hoe vaak u bepaalde typen berichten ontvangt.

We nemen contact met u op via e-mail, mobiele telefoon, kennisgevingen op onze websites of in onze apps, berichten in uw Postvak IN op SourceForce, en andere methoden die beschikbaar zijn via de Services, waaronder sms-berichten en pushmeldingen. We kunnen u berichten sturen over de beschikbaarheid van onze Services, beveiliging of andere servicegerelateerde kwesties. We kunnen u ook berichten sturen over het gebruik van onze Services, netwerkupdates, herinneringen, suggesties voor vacatures, en reclameboodschappen van ons en onze partners. U kunt uw communicatievoorkeuren op elk gewenst moment wijzigen. Houd er rekening mee dat u zich niet kunt afmelden voor de ontvangst van onze serviceberichten, waaronder beveiliging en juridische kennisgevingen.

We maken ook communicatie tussen u en anderen mogelijk via onze Services bijvoorbeeld via uitnodigingen, InMail, groepen en berichten tussen connecties.

## Reclame
We tonen zowel binnen en buiten onze Services op u afgestemde advertenties. We bieden u keuzes over gepersonaliseerde advertenties, maar u kunt zich niet afmelden voor de weergave van andere advertenties.

We richten (en meten de prestaties van) advertenties op Leden, Bezoekers en anderen binnen en buiten onze Services rechtstreeks of via allerlei partners partners met behulp van de volgende gegevens, afzonderlijk of in combinatie:

Gegevens van reclametechnologieën binnen en buiten onze Services, pixels, advertentietags, cookies en apparaat-id’s;
Door leden verstrekte gegevens (bijvoorbeeld profiel- en contactgegevens, functie en bedrijfstak);
Gegevens over uw gebruik van onze Services (zoals zoekgeschiedenis, feed, content die u leest, personen die u volgt of door wie u wordt gevolgd, connecties, deelname aan groepen, bezochte pagina’s, video’s die u bekijkt, en klikken op een advertentie), zoals beschreven in artikel 1.3;
Informatie van advertentiepartners, leveranciers en uitgevers; en
Informatie die van bovenstaande gegevens is afgeleid (bijvoorbeeld het gebruik van functietitels uit een profiel om de branche, het aantal dienstjaren en salarisschaal af te leiden; het gebruik van afstudeerdatums om de leeftijd af te leiden; het gebruik van voornamen of voorvoegsels om het geslacht af te leiden; het gebruik van uw feedactiviteit om uw interesses af te leiden; of het gebruik van apparaatgegevens om u als Lid te herkennen).
We tonen u advertenties die gesponsorde content worden genoemd en eruitzien als niet-gesponsorde content, maar toch als advertentie zijn aangemerkt (bijvoorbeeld ‘advertentie’ of ‘gesponsord’). Als u iets doet met deze advertenties (door deze bijvoorbeeld te markeren als interessant, te becommentariëren of te delen), wordt uw actie gekoppeld aan uw naam en is deze zichtbaar voor anderen, waaronder de adverteerder. Afhankelijk van uw instellingen, als u een sociale actie uitvoert op de SourceForce-services, kan deze actie worden genoemd bij gerelateerde advertenties.

Reclamekeuze
We houden ons aan de zelfregulerende principes voor op interesse gebaseerde reclame en nemen deel aan initiatieven in de branche die het mogelijk maken voor Leden om zich hiervoor af te melden. Daarmee wordt u niet afgemeld voor de ontvangst van reclame. U blijft andere advertenties ontvangen van adverteerders die niet zijn opgenomen in deze zelfregulerende tools. U kunt zich ook specifiek afmelden voor ons gebruik van bepaalde gegevenscategorieën, zodat u relevantere advertenties te zien krijgt. Bezoekers kunnen dat hier instellen.

Gegevens voor advertentieproviders
We delen uw persoonsgegevens niet met externe adverteerders of advertentienetwerken, behalve in het geval van: (i) gehashte of id’s of apparaatidentificators (voor zover ze in sommige landen als persoonsgegevens worden beschouwd); (ii) met uw afzonderlijke toestemming (zoals bij formulieren voor het genereren van leads); of (iii) gegevens die al zichtbaar zijn voor gebruikers van de Services (zoals uw profiel). Als u echter een advertentie binnen of buiten onze Services bekijkt of hierop klikt, ontvangt de advertentieprovider een signaal dat iemand de pagina met de advertentie heeft bezocht. Via het gebruik van mechanismen zoals cookies kunnen ze vaststellen dat u dat bent geweest. Advertentiepartners kunnen persoonlijke gegevens die door de adverteerder rechtstreeks bij u zijn verzameld, koppelen aan uw gehashte id’s of apparaatidentificators die van ons zijn ontvangen. In dergelijke gevallen verplichten we deze advertentiepartners contractueel om hiervoor eerst uw expliciete toestemming te vragen.

## Marketing
We promoten onze Services bij u en anderen.

Naast het adverteren van onze Services gebruiken we gegevens van Leden en content voor uitnodigingen en berichten waarmee lidmaatschap en netwerkgroei, interacties en onze Services worden gepromoot, bijvoorbeeld uw connecties laten zien dat u een functie op onze Services hebt gebruikt.

## Ontwikkeling van services en onderzoek
We ontwikkelen onze Services en verrichten onderzoek.

Serviceontwikkeling
We gebruiken gegevens, waaronder openbare feedback, om via onderzoek en ontwikkeling van onze Services u en anderen een betere, intuïtievere en persoonlijkere ervaring te kunnen bieden, het aantal leden en de betrokkenheid bij onze Services te kunnen vergroten en professionals te kunnen helpen om contact te leggen en economische kansen te vinden.

Overig onderzoek
We proberen economische kansen te creëren voor Leden van over de hele wereld en helpen hen om productiever en succesvoller te zijn. We gebruiken de persoonlijke gegevens waarover we beschikken om sociale, economische en werkgerelateerde trends te onderzoeken, zoals de beschikbaarheid van vacatures, de vaardigheden die voor vacatures vereist zijn, en beleidslijnen waarmee de kloof tussen verschillende bedrijfstakken en geografische regio’s worden overbrugd. In sommige gevallen werken we samen met vertrouwde derden om dit onderzoek te verrichten onder controlesystemen die zijn ontworpen om uw privacy te beschermen. We publiceren economische inzichten als samengevoegde gegevens in plaats van persoonlijke gegevens of staan anderen toe deze publiceren.

Enquêtes
Opiniepeilingen en enquêtes worden door ons en anderen uitgevoerd via onze Services. U bent niet verplicht om te reageren op opiniepeilingen of enquêtes en u hebt keuzes ten aanzien van de gegevens die u verstrekt. U kunt zich afmelden voor uitnodigingen voor enquêtes.

## Klantondersteuning
We gebruiken gegevens om u te helpen en problemen op te lossen.

We gebruiken gegevens (waaronder uw berichten) om klachten en problemen met de Services (zoals bugs) te onderzoeken, hierop te reageren en deze op te lossen.

## Inzichten die niet tot u kunnen worden herleid
We gebruiken data om inzichten te genereren die niet tot u persoonlijk kunnen worden herleid.

We gebruiken uw gegevens om inzichten te produceren en te delen die niet tot u persoonlijk kunnen worden herleid. We kunnen bijvoorbeeld uw gegevens, gebruiken om statistieken over onze Leden en hun beroep of branche te genereren, om te berekenen hoeveel advertenties zijn weergegeven en op hoeveel advertenties is geklikt, of om demografische gegevens van Bezoekers voor een Service of demografische inzichten in de beroepsbevolking te publiceren.

## Beveiliging en onderzoek
We gebruiken gegevens voor beveiliging, fraudepreventie en onderzoek.

We gebruiken uw gegevens (met inbegrip van uw berichten) voor veiligheidsdoeleinden of ter voorkoming van mogelijke fraude of andere schendingen van onze gebruikersovereenkomst en/of pogingen om onze Leden, Bezoekers of anderen schade te berokkenen.

# Hoe we gegevens delen
## Onze services
Alle in uw profiel opgenomen gegevens, en alle door u geplaatste content of sociale acties (zoals markeren als interessant, volgen, becommentariëren of delen) zijn zichtbaar voor anderen overeenkomstig uw instellingen.

Profiel
Uw volledige profiel is zichtbaar voor alle Leden en gebruikers van onze Services. Afhankelijk van uw instellingen kan het ook zichtbaar zijn voor anderen binnen of buiten onze Services (bijvoorbeeld Bezoekers van onze Services of gebruikers van zoekmachines van derden). Zoals is beschreven in ons Helpcentrum, zijn uw instellingen, de connectiegraad met Leden die uw profiel hebben bekeken, hun eventuele abonnementen, hun gebruik van onze Services, toegangskanalen en soorten zoekopdrachten (bijvoorbeeld op naam of trefwoord) van invloed op de beschikbaarheid van uw profiel en of Leden bepaalde velden van uw profiel kunnen bekijken.

Bijdragen, markeringen als interessant, gevolgde items, commentaren, berichten.
Met onze Services kunnen gegevens worden weergegeven en gedeeld, bijvoorbeeld via bijdragen, markeringen als interessant, gevolgde items, en commentaren.

Wanneer u een artikel of bijdrage openbaar deelt (zoals een update, afbeelding, video of artikel), kan het door iedereen worden bekeken en overal opnieuw worden gedeeld (afhankelijk van uw instellingen). Leden, Bezoekers en anderen kunnen uw openbaar gedeelde content vinden en zien, met inbegrip van uw naam (en foto als u deze hebt verstrekt).
In een groep zijn bijdragen zichtbaar voor andere leden van de groep. Uw lidmaatschap van groepen is openbaar en onderdeel van uw profiel, maar u kunt de zichtbaarheid wijzigen in uw instellingen.
Alle gegevens die u deelt via pagina’s van bedrijven of andere organisaties op onze Services, zijn zichtbaar voor deze bedrijven en organisaties en voor anderen die deze pagina’s bezoeken.
Wanneer u een persoon of organisatie volgt, bent u voor anderen en de eigenaar van de pagina zichtbaar als volger.
We laten het afzenders weten wanneer u een interactie aangaat met hun bericht, overeenkomstig uw instellingen (indien van toepassing).
Afhankelijk van uw instellingen laten we een Lid weten wanneer u zijn/haar profiel bekijkt.
Wanneer u de content van een ander (waaronder advertenties) markeert als interessant, opnieuw deelt of becommentarieert, kunnen andere deze ‘sociale acties’ zien en deze met u associëren (zoals uw naam, profiel en foto, indien door u verstrekt).
Uw werkgever kan zien hoe u gebruikmaakt van Services die voor uw werk ter beschikking zijn gesteld (bijvoorbeeld als recruiter of verkoper) en kan hieraan gerelateerde informatie bekijken. We laten hen geen van uw zoekopdrachten naar vacatures of persoonlijke berichten zien.

Zakelijke accounts
Uw werkgever kan u toegang bieden tot onze zakelijke Services, zoals Recruiter, Sales Navigator, SourceForce Learning of de functie Campagnebeheer voor reclame. Uw werkgever kan uw gebruik van deze zakelijke Services controleren en beheren.

Afhankelijk van de zakelijke Service vragen we, voordat u een dergelijke Service gebruikt, uw toestemming om relevante gegevens uit uw profiel te delen met uw werkgever of onze niet-zakelijke Services te gebruiken. Gebruikers van Sales Navigator wordt bijvoorbeeld gevraagd om hun Social Selling Index te delen. Deze score wordt deels berekend op basis van hun activiteit met hun persoonlijke account. We begrijpen dat bepaalde activiteiten gevoelig zijn, zoals zoekopdrachten naar vacatures en persoonlijke berichten. Daarom delen we deze gegevens niet met uw werkgever, tenzij u ervoor kiest om deze te delen via onze Services (door bijvoorbeeld naar een nieuwe functie bij hetzelfde bedrijf te solliciteren of uw zoekopdracht naar vacatures in een bericht kenbaar te maken aan een collega via onze Services).

Wanneer u werkplektools en -services gebruikt (zoals tools voor adressenlijsten van medewerkers), kunnen, afhankelijk van uw instellingen, sommige van uw gegevens ook beschikbaar zijn voor uw werkgever of worden gekoppeld aan gegevens die we van uw werkgever ontvangen om deze tools of services mogelijk te maken.

## Archivering van communicatie
Gereguleerde Leden moeten berichten mogelijk buiten onze Services opslaan.

Sommige Leden (of hun werkgevers) zijn wettelijk of volgens zakelijke voorschriften verplicht om hun berichten en activiteiten op sociale media te archiveren. Ze gebruiken services van anderen om hen deze archiveringsservices te bieden. We stellen deze Leden buiten onze Services in staat berichten te archiveren. Een financieel adviseur moet bijvoorbeeld berichten met zijn of haar cliënten via onze Services archiveren om zijn of haar beroepslicentie als financieel adviseur te behouden.

## Services van anderen
U kunt uw account koppelen aan services van anderen, zodat dezen de profielen van uw contacten kunnen opzoeken, uw gedeelde items op dergelijke platforms kunnen plaatsen of gesprekken kunnen beginnen met uw connecties op dergelijke platforms. Fragmenten uit uw profiel zullen ook verschijnen op de services van anderen.

Afhankelijk van uw instellingen kunnen andere services uw profiel opzoeken. Wanneer u ervoor kiest om uw account te koppelen aan andere services, worden persoonlijke gegevens beschikbaar voor hen. Wanneer u ervoor kiest om de accounts te koppelen, worden het delen en gebruiken van die persoonlijke gegevens beschreven in of gekoppeld aan op een toestemmingsscherm. U kunt bijvoorbeeld uw Twitter- of WeChat-account koppelen om content van onze Services te delen op die andere services. Ook kan uw e-mailprovider u de mogelijkheid bieden om uw SourceForce-contacten te uploaden naar de eigen service. Services van derden hebben hun eigen privacybeleid en u kunt anderen toestemming geven om uw gegevens te gebruiken op andere manieren dan wij zouden doen. U kunt de koppeling met dergelijke accounts ongedaan maken.

Afhankelijk van uw instellingen verschijnen fragmenten uit uw profiel op de services van anderen (zoals resultaten van zoekopdrachten, e-mail- en agendatoepassingen die een gebruiker beperkte profielgegevens tonen van de persoon die ze ontmoeten of berichten sturen, aggregators voor sociale media, talent- en leadmanagers). ‘Oude’ profielgegevens blijven beschikbaar op deze services totdat ze de gegevenscache bijwerken met wijzigingen die u hebt aangebracht in uw profiel.

## Gerelateerde services
We delen uw gegevens via onze verschillende Services en gelieerde ondernemingen van SourceForce.

We delen uw persoonlijke gegevens met onze gelieerde ondernemingen om onze Services te leveren en te ontwikkelen. We kunnen gegevens intern samenvoegen voor verschillende Services die onder dit Privacybeleid vallen, zodat onze Services relevanter en nuttiger zullen zijn voor u en anderen. We kunnen bijvoorbeeld uw feed of functieaanbevelingen personaliseren op basis van eerdere cursussen die u hebt gevolgd.

## Dienstverleners
We kunnen anderen inschakelen om ons te helpen met onze Services.

We schakelen anderen in om ons te helpen bij de levering van onze Services (zoals onderhoud, analyse, controle, betalingen, fraudedetectie, marketing en ontwikkeling). Ze hebben toegang tot uw gegevens voor zover redelijkerwijs noodzakelijk om deze taken namens ons uit te voeren en mogen deze gegevens niet openbaar maken of voor andere doeleinden gebruiken.

## Wettelijke openbaarmakingen
We moeten uw gegevens mogelijk delen als we van mening zijn dat we hiertoe wettelijk zijn verplicht of om uw en onze rechten, alsmede die van anderen, te beschermen.

Het is mogelijk dat we gegevens over u openbaar moeten maken wanneer we hiertoe worden verplicht door een wet, dagvaarding of andere juridische procedure of als we in goed vertrouwen van mening zijn dat openbaarmaking redelijkerwijs noodzakelijk is om (1) vermeende of feitelijke onwettelijke activiteiten te onderzoeken, te voorkomen en actie hiertegen te ondernemen of om handhavingsinstanties van de overheid bij te staan; (2) onze overeenkomsten met u af te dwingen, (3) vorderingen of aantijgingen van derden te onderzoeken en ons hiertegen te verdedigen, (4) de veiligheid of integriteit van onze Service te beschermen (door bijvoorbeeld de gegevens te delen met bedrijven die met soortgelijke bedreigingen worden geconfronteerd); of (5) de rechten en veiligheid van SourceForce, onze Leden, medewerkers of anderen uit te oefenen en te beschermen. We proberen Leden op de hoogte te stellen van wettelijke verzoeken om hun persoonlijke gegevens wanneer dit naar ons oordeel gepast is, tenzij dit wettelijk of volgens een gerechtelijke uitspraak verboden is of wanneer het verzoek een noodgeval is. We kunnen dergelijke verzoeken betwisten wanneer we de verzoeken te breed of vaag achten of wanneer de passende bevoegdheid ontbreekt, maar we zeggen niet toe elk verzoek te betwisten. Zie onze richtlijnen voor gegevensverzoeken en ons transparantierapport voor meer informatie.

## Wijziging in zeggenschap of verkoop
We kunnen uw gegevens delen wanneer ons bedrijf wordt verkocht aan derden, maar ze dienen nog altijd te worden gebruikt in overeenstemming met dit Privacybeleid.

We kunnen uw persoonlijke gegevens ook delen als onderdeel van een verkoop, fusie of wijziging in zeggenschap of tijdens de voorbereidingen op elk van deze gebeurtenissen. Elke andere entiteit die ons of een deel van ons bedrijf overneemt, heeft het recht om uw gegevens te blijven gebruiken, maar alleen op de manier zoals is uiteengezet in dit Privacybeleid, tenzij u anderszins overeenkomt.

# Uw keuzes en verplichtingen
## Gegevensopslag
We bewaren de meeste van uw persoonlijke gegevens zolang uw account is geopend.

In het algemeen bewaren we uw persoonlijke gegevens zolang u uw account geopend houdt of zolang nodig is om u de Services te bieden. Dit omvat door u en anderen aan ons verstrekte gegevens, en gegevens die werden gegenereerd door of afgeleid uit uw gebruik van onze Services. Zelfs als u alleen gebruikmaakt van onze Services wanneer u om de zoveel jaar naar een nieuwe baan zoekt, bewaren we uw gegevens en houden we uw profiel open tenzij u uw account sluit. In sommige gevallen kiezen we ervoor om bepaalde gegevens te bewaren (bijvoorbeeld informatie over uw gebruik van de Services) in een geanonimiseerde of samengevoegde vorm.

## Recht op toegang tot en controle over uw persoonlijke gegevens
U hebt toegang tot uw persoonlijke gegevens en kunt deze verwijderen. U hebt veel keuzes ten aanzien van de manier waarop uw gegevens worden verzameld, gebruikt en gedeeld.

We bieden veel keuzes ten aanzien van het verzamelen, gebruiken en delen van uw gegevens, zoals het verwijderen of corrigeren van gegevens die u hebt opgenomen in uw profiel, het beheren van de zichtbaarheid van uw bijdragen, het afmelden voor reclame, en controlesystemen voor communicatie. We bieden instellingen om uw persoonlijke gegevens waarover we beschikken te beheren (voor SlideShare kunt u contact met ons opnemen).

Voor persoonlijke gegevens die we over u hebben, kunt u:

Gegevens verwijderen: u kunt ons vragen al uw persoonlijke gegevens of slechts bepaalde gegevens te wissen of te verwijderen (bijv. wanneer deze niet meer nodig zijn om u Services te bieden).
Gegevens wijzigen of corrigeren: u kunt sommige van uw persoonlijke gegevens wijzigen via uw account. Ook kunt u ons in bepaalde gevallen (als er iets onjuist is) vragen om uw gegevens te wijzigen, bij te werken of te herstellen.
Bezwaar maken, of het gebruik van gegevens beperken of verbieden: u kunt ons vragen om het gebruik van al uw of sommige persoonlijke gegevens te stoppen (zoals wanneer we geen juridisch recht hebben om deze te gebruiken) of het gebruik te beperken (wanneer uw persoonlijke gegevens onnauwkeurig zijn of onrechtmatig worden bewaard).
Recht op toegang en/of meenemen van uw gegevens: u kunt ons vragen om een kopie van uw persoonlijke gegevens en een kopie van uw persoonlijke gegevens die machinaal leesbaar is.
Bezoekers kunnen hier meer informatie lezen over hoe dergelijke verzoeken kunnen worden ingediend. U kunt ook contact met ons opnemen via de contactgegevens hieronder, zodat we uw verzoek kunnen overwegen in overeenstemming met de van toepassing zijnde wetgeving.

Inwoners van de Aangewezen landen en andere regio’s beschikken mogelijk over aanvullende rechten onder hun lokale wetgeving. Meer informatie.

## Sluiting van account
We bewaren sommige van uw gegevens zelfs nadat u uw account hebt gesloten.

Als u ervoor kiest om uw SourceForce-account (of SlideShare-account) te sluiten, zijn uw persoonlijke gegevens in het algemeen binnen 24 uur niet meer zichtbaar voor anderen op onze Services. We verwijderen gegevens van een gesloten account in het algemeen binnen 30 dagen nadat de account is gesloten, behalve zoals hieronder is aangegeven.

We bewaren uw persoonlijke gegevens zelfs nadat u uw account hebt gesloten als dat redelijkerwijs nodig is om aan onze wettelijke verplichtingen te voldoen (waaronder wethandhavingsverzoeken), voorschriften na te leven, geschillen op te lossen, de beveiliging te handhaven, fraude en misbruik te voorkomen (indien we bijvoorbeeld uw account hebben beperkt wegens schending van onze Beleidslijnen voor de professionele community), onze Gebruikersovereenkomst af te dwingen of uw verzoek tot uitschrijving voor verdere berichten van ons uit te voeren. We bewaren de geanonimiseerde gegevens nadat uw account is gesloten.

Gegevens die u met anderen hebt gedeeld (bijvoorbeeld via InMail, updates of groepsbijdragen) blijven zichtbaar nadat u uw account hebt gesloten of de gegevens hebt verwijderd uit uw eigen profiel of postvak IN. We hebben geen controle over gegevens die andere Leden buiten onze Services hebben gekopieerd. Content in de groepen, beoordelingen en recensies die worden geassocieerd met gesloten accounts, worden weergegeven met een onbekende gebruiker als bron. Uw profiel wordt mogelijk nog in de services van anderen (zoals resultaten van zoekmachines) weergegeven totdat ze hun cache hebben vernieuwd.

# Overige belangrijke informatie
## Beveiliging
We controleren op veiligheidsrisico’s en proberen deze te voorkomen. Gebruik de beveiligingsfuncties die via onze Services beschikbaar zijn.

We implementeren veiligheidsmaatregelen die zijn ontworpen om uw gegevens te beschermen, zoals HTTPS. We controleren onze systemen regelmatig op mogelijke veiligheidsrisico’s en aanvallen. We kunnen de veiligheid van door u verzonden gegevens echter niet garanderen. Er bestaat geen garantie dat niemand zich toegang verschaft tot gegevens en deze openbaar maakt, wijzigt of vernietigt door een schending van onze fysieke, technische of bestuurlijke veiligheidsmaatregelen. Ga naar ons Veiligheidscentrum voor aanvullende informatie over veilig gebruik van onze Services, waaronder dubbele verificatie.

## Grensoverschrijdende gegevensoverdracht
We bewaren en gebruiken uw gegevens buiten uw land.

We verwerken gegevens zowel binnen als buiten de Verenigde Staten en vertrouwen op beschikbare wettelijke mechanismen voor grensoverschrijdende gegevensoverdracht. Meer informatie. De wetten in de landen waar we gegevens verwerken zouden kunnen verschillen van en mogelijk minder bescherming bieden dan de wet in uw eigen land.

## – Juridische grondslagen voor verwerking
We hebben een juridische grondslag om gegevens over u te verzamelen, gebruiken en delen. U hebt keuzes wat betreft ons gebruik van uw gegevens.

U kunt de door u verleende toestemming op elk gewenst moment intrekken via de instellingen.

We zullen persoonlijke gegevens alleen verzamelen en verwerken waar er hiervoor juridische grondslagen bestaan. Juridische grondslagen bestaan uit onder andere toestemming (waarbij u toestemming hebt verleend), een contract (waarbij verwerking nodig is voor de prestaties volgens het contract met u – bijvoorbeeld om u de gevraagde SourceForce-services te bieden) en ‘legitieme belangen’. Meer informatie.

Waar we vertrouwen op uw toestemming om persoonlijke gegevens te verwerken, hebt u het recht om uw toestemming op elk gewenst moment in te trekken of te weigeren, en waar we vertrouwen op legitieme belangen, hebt u het recht om bezwaar te maken. Meer informatie. Als u vragen hebt over de juridische grondslagen waarop we uw persoonlijke gegevens verzamelen en gebruiken, kunt u hier contact opnemen met onze Data Protection Officer.

## Direct marketing en Do Not Track-signalen
Onze verklaringen over direct marketing en Do Not Track-signalen.

We delen momenteel zonder uw toestemming geen persoonlijke gegevens met derden voor direct marketing. Zie meer informatie hierover en over uw reactie op Do Not Track-signalen.

## Contactgegevens
U kunt contact met ons opnemen of andere opties gebruiken om klachten op te lossen.

Als u vragen of klachten hebt over dit Beleid, kunt u eerst online contact opnemen met SourceForce. U kunt ons ook per post bereiken. Als uw klacht niet is opgelost nadat u contact met ons hebt opgenomen, beschikt u over aanvullende opties. Ingezetenen van de Aangewezen landen en andere regio’s hebben mogelijk ook het recht om hier contact op te nemen met onze Data Protection Officer. Indien de klacht hiermee niet wordt opgelost, hebben Ingezetenen van de Aangewezen landen en andere regio’s meer opties volgens hun wetgeving.
